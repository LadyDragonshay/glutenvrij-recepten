Cakerol

175 g pure chocolade (minimaal 39% cacao), fijngehakt (Verkade)
6 eieren, op kamertemperatuur
175 g witte basterdsuiker
1 el cacaopoeder
Vulling

300 ml slagroom
Poedersuiker of vanillesuiker (naar smaak)

Afwerking

Takje rozemarijn
Handje rode bessen of cranberries
Nodig

2 vellen bakpapier
Handmixer met gardes

BEREIDING
Bekleed een bakblik met bakpapier. Verwarm de oven voor op 170 graden.
Smelt de chocolade au bain-marie. De kom met de chocolade mag het water 
niet raken en je mag het water niet laten koken. Verwarm al roerend tot 
de chocolade gesmolten is. Haal de kom van het water en laat 15 minuten 
afkoelen.
Splits de eieren. Klop de eiwitten met de handmixer tot stijve pieken.
Klop in een andere kom de eidooiers met de basterdsuiker op hoge snelheid 
tot het mengsel dik en lichtgeel van kleur is. Dit duurt 2 tot 3 minuten.
Klop de chocolade door de eidooiercr√®me. Voeg 2 flinke lepels eiwit toe en 
spatel luchtig door elkaar. Spatel dan de rest van het eiwit door het 
chocolademengsel. Spatel tot slot de cacaopoeder het het mengsel. Spatel 
niet langer dan nodig is om het mengsel zo luchtig mogelijk te houden.
Schenk het chocolademengsel over de bakplaat en strijk glad. Zorg dat 
het overal even dik is. Bak 20  minuten in het midden van de oven tot de 
bovenkant een gebakken korstje heeft. Haal uit de oven en laat in de vorm 
afkoelen.
Leg een vel bakpapier neer en bestrooi met poedersuiker. stort de afgekoelde 
chocoladecake om op het bakpapier. Trek voorzichtig het bakpapier van de 
chocoladecake.
Klop de slagroom stijf met poedersuiker (naar smaak). 
Smeer uit over de chocoladecake, laat 2 cm. van de randen 
vrij. Rol de cake vanaf de korte zijde strak op met behulp van het bakpapier. 
Leg de rol op de naadkant naar beneden.
Garneer met een takje rozemarijn en wat rode bessen.