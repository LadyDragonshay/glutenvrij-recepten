INGREDIËNTEN
225 g amandelkoekjes
90 g ongezouten roomboter + extra om in te vetten
250 ml verse slagroom
400 g Philadelphia roomkaas
200 g pure chocolade, fijngehakt
200 g Toblerone, fijngehakt
50 g nogatine

VERDER NODIG
Ronde springvorm 18, 5 cm ∅
Vel bakpapier
Elektrische handmixer
Keukenmachine met hakmes

BEREIDING
Vet de springvorm in met boter en bekleed de bodem en randen met bakpapier.

Maal de koekjes fijn in de keukenmachine. Smelt de roomboter in een pannetje. 
Doe het koekkruim in een kom en voeg zoveel gesmolten boter toe tot het 
koekkruim aan elkaar blijft plakken. Je hoeft dus misschien niet alle boter 
te gebruiken. Verdeel het koekmengsel over de bodem van de springvorm en druk 
aan. Zet zolang in de koelkast.

De exacte hoeveelheid boter hangt af van het soort koekjes dat je gebruikt. 
Sommige koekjes slurpen meer boter op dan andere. Belangrijkste is dat het 
koekmengsel stevig en niet te kruimelig is, zodat het niet uit elkaar valt 
als je straks de taart aansnijdt.

Smelt de chocolade au bain-marie, houd 70 g gehakte Toblerone achter voor 
later.

Klop de slagroom stijf. Klop in een andere kom de Philadelphia glad. Voeg 
de gesmolten chocolade toe aan de Philadelphia en roer glad. Spatel de 
slagroom door het chocolademengsel. Spatel de achtergehouden Toblerone 
(houd hiervan nog een klein beetje achter om voor serveren over de taart 
te strooien) door het chocolademengsel.

Giet het mengsel in de springvorm en strijk de bovenkant glad. 
Zet minimaal 6 uur tot maximaal een nacht in de koelkast om op te stijven.

VLAK VOOR SERVEREN
Haal de Toblerone taart uit de springvorm en garneer met de overige 
Toblerone en bestrooi met de nogatine.
