Ingredienten

1 ui, fijngesnipperd
1 teen knoflook, fijngehakt
1 tl gedroogde Italiaanse kruiden
1 rode paprika, zaadlijst verwijderd en in kleine blokjes gesneden
1 kleine/middelgrote courgette, in kleine blokjes gesneden
300 g mager rundergehakt
1 pak gezeefde tomaten à 500 g
Zout en peper uit de molen
Snuf suiker
125 ml crème fraîche
1 pak Schär glutenvrije lasagnebladen of dit vervangen met
 2 á 3 courgette in plakken gesneden
1 bol mozzarella, in plakken gesneden
Flinke handvol geraspte oude kaas

Bereiding
Verhit een grote koekenpan of hapjespan met wat boter of olie
 en fruit de ui, knoflook, kruiden en groenten, totdat ze zacht 
 maar niet gekleurd zijn. Voeg het gehakt toe en bak rul. Breng
 goed op smaak met peper en zout. Voeg de gezeefde tomaten toe, 
 vul het lege pak voor 1/3 met water, schud krachtig om en voeg 
 ook toe. Breng de saus goed op smaak met zout, peper en een snuf 
 suiker. Laat de saus een minuut of vijf zachtjes pruttelen.
 Bereid de lasagnebladen zoals aangegeven staat op het pak. 
 Verwarm de oven voor op 180 graden. Vet de ovenschaal in. Maak 
 laagjes in de ovenschaal van achtereenvolgens wat tomatensaus, 
 oude kaas en lasagnebladen. Herhaal tot alle ingrediënten op zijn, 
 eindig met de crème fraîche, mozzarella en de overige oude kaas.
 Bak de lasagne 45 minuten in de oven, of totdat de bovenkant goudbruin 
 is en de lasagnebladen gaar zijn.
 Laat voor serveren minimaal tien minuten afkoelen. 
 Serveer met een frisse groene salade.

Eet smakelijk!
